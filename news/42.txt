Сміливий та войовничий: як змінився легендарний Байрактар з Київського зоопарку (фото)
Тваринка дуже любить поїсти і спілкуватися з сестрою Джавеліною.В Київському зоопарку сьогодні сввяткує день народження котячого лемура Байрактара. Малюк народився рік тому під гуркіт російських ракет. Його назвали на честь турецьких безпілотників, які стримували наступ російських окупантів і рятували життя українців - Байрактар.Сайт ТСН.ua дізнався, як за рік змінився Байрактарчик і яким став зараз."Насправді він з’явився передчасно ще 3 березня, під гуркіт канонади, але лише через тиждень боротьби за його життя ми зрозуміли, що маля житиме! Від нього відмовилась налякана війною мама і ми цілодобово стали його "батьками". Тепер Байрактар – здоровий, красивий та сильний лемур, як і належить з таким ім’ям", - розповідає сайту ТСН.ua Кирило Трантін, гендиректор Київського зоопарку.Він додає, що лемур вже повернувся до своєї великої мавпячої родини.В зоопарку згадують, що в перші дні життя Байрактарчик засипав лише зі своєю улюбленою м’якою іграшкою, яка йому тимчасово замінила маму."Тоді у нас народилось двоє лемурів - Байрактар та Джавеліна. Їхня мама, яка перелякалася від вибухів, опікувалася лише Джавеліною, а Байрактара ми вигодовували самі. Зараз він повернувся до своєї сім’ї. Він абсолютно не боїться людей. А по характеру самий сміливий і бойовий серед всіх наших кошачих лемурів, навіть трішечки вже нахабний. Байрактар дуже активний. Під час дегустації різних смаколиків він першим біжить до їжі, любить моркву та зелену цибулю", - додає Кирило Трантін.До речі, зараз в зоопарку прихистили лемурчика на ім’я Тім, який постраждав від обстрілу російськими окупантами торгівельного центру Херсона, де був зоокуточок.Активісти врятували обгорілу і травмовану тварину та передали на подальше лікування і реабілітацію до Центру порятунку диких тварин.А Київзоо став новою домівкою для Тіма. Він проходить карантин у ветеринарному шпиталі, а потім на нього чекатиме знайомство з новими друзями, адже для котячих лемурів дуже важлива компанія.Раніше ми розповідали, як виживає Київський зоопарк під час відключення світла. Читайте також:В Києві змія заповзла до пральної машинки у квартирі: що відомоУ Києві активізувались бобри: в чому причина та як рятується місто (фото)Тепло розбудило кажанів: до балкона киянина залетіла "руда вечірниця"