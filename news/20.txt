Яке завтра, 10 березня, свято – все про цей день, яке церковне свято, що не можна робити
Завтра, 10 березня, в Україні святкують День Державного гімну. Віряни вшановують пам'ять священнослужителя Тарасія. До Нового року залишилось 296 днів.10 березня 2023 – п’ятниця. 380-й день війни в Україні.10 березня в церковному календарі — день пам’яті священнослужителя Тарасія, єпископа Константинопольського. Народився він в сім'ї патриціїв Єнкратії та Георгія. Виховувався в Константинополі, де отримав непогану освіту. Після цього почав працювати радником і писарем при дворі імператора Костянтина VII Багрянородного.В ті часи у Церкві поширювалася єресь іконоборства. Через слабкість характеру тодішній патріарх Константинопольський — святитель Павло — не міг протистояти цьому явищу. Тому він віддалився до монастиря, де прийняв схиму. Коли прийшла до нього імператриця з сином, то він сказав, що гідним наступником може бути лише Тарасій, який тоді був мирянином.784 року Тарасія звели на престол і 22 роки він мудро управляв Церквою, вів суворе аскетичне життя. Все майно своє єпископ витрачав на богоугодні справи, годував бідних, допомагав немічним. Безстрашно викрив Тарасія імператора Костянтина, який обмовив свою дружину Марію і ув'язнив її в монастирі. Відмовився він розірвати шлюб імператора, тому впав у немилість. Але невдовзі мати Костянтина, цариця Ірина, сама позбавила сина престолу.Помер Тарасій 806 року і був похований у монастирі на Босфорі, який сам же і збудував. Біля його гробу сталося чимало див.Серед наших предків існувало чимало цікавих прикмет на цей день: В народі 10 березня називають "Тарасом Безсонним", тому що не дозволяється рано лягати спати. Вважається, що цього дня до заходу сонця людина найбільш вразлива для нечисті. Також було прийнято давати милостиню і допомагати бідним. А ще існувала думка, якщо почати цього дня лікування, то воно призведе до позитивного результату.Завтра, 10 березня, в Києві хмарно, без опадів. У Львові вдень трішки прояснеться, але ненадовго, опадів не очікується. У Харкові похмуро, вранці дрібний дощ, який закінчиться до полудня. В Одесі недовго небо буде ясним, а потім затягнеться хмарами, без опадів.Температура повітря в Києві +6 вдень та +1 вночі. У Львові +13 вдень та +4 вночі. У Харкові +9 вдень та +5 вночі. В Одесі +13 вдень та +9 вночі.Календар важливих подій в Україні та світі за 10 березня:Які завтра іменини: Антон, Тарас, Федір, Євген, Маркел, Мар'ян, Регіна.Талісманом людини, народженої 10 березня, є аметист. Це кварцевий мінерал насиченого фіолетово-рожевого кольору. Здавна аметист вважали "подарунком богів". Головною властивістю каменю вважається захист від алкоголізму. А ще він допомагає добитися успіху в бізнесі та коханні.Цього дня народилися:10 березня в Україні святкують День Державного гімну України. Свято офіційно затвердив Кабінет міністрів України 2017 року. "Ще не вмерла Україна" — твір композитора Михайла Вербицького та поета Павла Чубинського, який став державним символом нашої країни, вперше було виконано саме 10 березня 1865 року на концерті до дня пам'яті Тараса Шевченка в Пшемислі (Польща).Текст майбутнього гімну був написаний 1862 року. Верховна Рада України затвердила цю композицію як Державний гімн 15 січня 1992 року. Він звучить на офіційних урядових заходах, церемоніях, спортивних змаганнях, інших публічних зборах. Під час повномасштабної війни Росії проти України, діти, ховаючись у бомбосховищах, часто співали гімн, а захисники і захисниці виконують його на передовій.День Державного гімну України — нагадування про важливість єдності і національної ідентичності, традицій та унікальної культури нашого народу.Також 10 березня — День пам'яті Тараса Шевченка. Він був геніальним поетом, письменником і художником. Народився в селі Моринці в кріпатській родині 9 березня 1814 року. Коли поет Василь Жуковський та художник Карл Брюллов побачили унікальний талант Тараса Шевченка, то викупили його у пана, щоб він отримав омріяну свободу. Сталося це 1838 року. Помер видатний український діяч 10 березня 1861 року.А ще 10 березня у світі святкують Міжнародний день волинки і волинкаря. Свято було створене 2012 року, а ідея його створення належить очільнику Товариства волинкарів Енді Летчеру. Цього дня будь-хто і будь-де може вийти на вулицю та зіграти на волинці. Головна мета свята — поінформувати про самобутній національний музичний інструмент. Від 1986 року Товариство волинкарів ставить собі за мету залучити нових музикантів до гри на цьому інструменті, щоб не втратити його історію.Попри те, що більш популярною вважається шотландська волинка, але цей інструмент з'явився в багатьох культурах світу і має різні варіації. Вважається, що перша волинка виникла у шумерів приблизно 5000 років тому. Найперші письмові згадки про цей музичний інструмент з'являлися від 400 року до нашої ери. Наприклад, давньогрецький поет Аристофан згадував волинку в своїх творах.Вважається, що волинка подорожувала на захід Європи разом з міграцією народів та окремих культур. На більшій частині Європи вона стала відомою приблизно в IX столітті.Перший інструмент був виготовлений з подвійної труби, яку склали з двох тростин очерету. Одна відповідала за баси, а інша — грала мелодію. Мішки зазвичай виготовляли з цілої шкури вівці чи козла. Більш досконалими вважалися ті інструменти, які були створенні з різних шкур, що були зшиті між собою. Такі інструменти можна було зустріти на Аравійському півострові, в Східній Європі та Північній Африці. Про волинку також згадував Шекспір у своїй п'єсі "Венеціанський купець".Читайте також: