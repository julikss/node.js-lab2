Favbet Foundation передав ЗСУ ще два мікроавтобуси Volkswagen
Автомобілі вже працюють у зоні бойових дій в Донецькій області.Благодійний фонд Favbet Foundation передав підрозділам ЗСУ два мікроавтобуси Volkswagen Transporter T5.Про це повідомляє РБК-Україна з посиланням на повідомлення фонду.Автомобілі вже працюють у зоні бойових дій в Донецькій області: один на напрямку Кремінна, інший - на лінії Слов’янськ-Бахмут.Нагадаємо, за сприяння Favbet Foundation ЗСУ регулярно отримують транспорт, засоби зв’язку, розвідки, спецобладнання й решту необхідних для фронту речей.Загалом фонд разом з компаніями-партнерами передав для ЗСУ більш ніж 75 авто, понад 60 дронів та сотні одиниць високотехнологічного обладнання. Favbet у 2022 році направив до державного бюджету 140 млн грн лише в якості ліцензійних платежів, без врахування різноманітних податків від поточної діяльності.Favbet Foundation - благодійний фонд, заснований 2020 року компанією Favbet. Фонд підтримує ініціативи у сфері освіти, здоров’я та спортивного розвитку.З початку повномасштабного вторгнення переважна більшість проєктів фонду орієнтовані на допомогу ЗСУ і постраждалим від війни людям.