У війні та втраті територій України винен Майдан 2014 року - голова керівної проросійської партії Грузії
Лідер "Грузинської мрії" також назвав Саакашвілі "грузинським Януковичем".Голова партії "Грузинська мрія", яка вважається проросійською, Іраклі Кобахідзе заявив, що війна Росії в Україні та втрата деяких територій є наслідком Майдану Незалежності 2014 року. Таку цинічну заяву грузинський депутат сказав на брифінгу у середу, 8 березня, передають місцеві ЗМІ."Що з Майданом і що він приніс Україні? Вони втратили Крим і більшу частину Луганська та Донецька, продовження всього цього - війна, яка сьогодні триває в Україні", - прокоментував Кобахідзе заяву євродепутатки Віоли фон Крамон, яка написала, що розгін акції протесту у Тбілісі дуже подібний на Майдан в Україні 2013-2014 роках.Окрім того, він заявив, що "у в'язниці перебуває грузинський Янукович, і його звуть Міхеїл Саакашвілі... Ми будемо діяти не за порядком денним радикалів, порядком денним Віоли фон Крамон, а відповідно до інтересів грузинського суспільства".Коментуючи масштабні протести у Грузії, він назвав заяви опозиції та народу Грузії про те, що ухвалення закону про "іноагентів" негативно позначиться на процесі отримання країни статусу кандидата в ЄС спекуляцією.Також Кобахідзе наголосив, що усі правопорушники на акції протесту мають бути покарані за всією суворістю закону.Нагададаємо, у Грузії 7 березня відбулися протести через ухвалення у першму читанні "закону про іноземних агентів". В опозиції називають закон проросійським і спрямованим проти євроінтеграції країни. Учасників мітингу в Тбілісі розганяли водометами, у відповідь протестувальники кидали "коктейлі Молотова". В сутичках є постраждалі, десятки мітингарів заарештовані.МЗС України зауважили, що вони уважно стежить за подіями в Тбілісі і підтримує грузинський народ у його європейському прагненні.Читайте також: