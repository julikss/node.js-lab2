Так Тарас Шевченко ще не звучав: Tabakov презентує пісню на слова Кобзаря
Український співак, переможець шоу "Голос країни" Tabakov презентував пісню на слова Тараса Шевченка "Борітеся – поборете!"На написання музики до знаменитих рядків Кобзаря Павла Табакова надихнуло уже легендарне декламування уривку із поеми Шевченка "Кавказ" Сергієм Нігояном, який одним із перших загинув на Майдані у 2014 році."У дні пам’яті Героїв Небесної Сотні я вчергове натрапив у Мережі на відео з рядками Тараса Шевченка, які декламував Сергій Нігоян, - і музика народилася практично миттєво. Слова Кобзаря "Борітеся - поборете!" від 2014-го стали символом новітньої боротьби українського народу за волю своєї землі і за право бути українцями. Боротьби, яка триває уже понад 9 років…", - сказав співак.Пісню "Борітеся – поборете!" Tabakov присвячує усім українським воїнам. "Борітеся – поборете, / Вам Бог помагає! / За вас правда, за вас слава / І воля святая!" - потужні слова, закарбовані у свідомості кожного українця. "Ці рядки Тараса Шевченка у такі складні часи для нашої країни знову і знову набувають актуальності. Читаю їх і відчуваю, як думки просто горять на папері і залітають глибоко у серце. Музичне трактування слів Кобзаря я побачив у поєднанні хорової, більш традиційної частини, з куплетами, наближеними до хіп-хопу.Ця пісня – це послання нашим захисникам і захисницям, які найвищою ціною, ціною власного життя, роблять усе можливе задля перемоги України. Шана, вдячність і низький уклін", - прокоментував Табаков.Читайте також: