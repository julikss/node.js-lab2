У розвідці США заявили про високі ризики прямого конфлікту Росії з НАТО: до чого тут Україна
РФ може вдатися до посилення ескалації. Про це свідчать її заяви, що США начебто використовують Україну як проксі для послаблення Росії.Росія може й не прагнути прямого військового конфлікту зі США та НАТО, однак потенціал для цього існує.Про це йдеться у звіті про всесвітні загрози національній безпеці США.У документі зазначається, що російські лідери до цього час уникали дій, які б поширили війну в Україні за її межі, "але ризик ескалації залишається значним".Дані американської розвідки вказують на існування реального потенціалу, аби невдачі Росії на полі бою в Україні нашкодили внутрішньому становищу президента Володимира Путіна. Це може спровокувати додаткові дії з ескалації з боку РФ у намаганнях повернути підтримку суспільства."Посилені заяви про те, що Сполучені Штати використовують Україну як проксі для послаблення Росії, і що воєнні успіхи України є лише результатом втручання США та НАТО, можуть віщувати подальшу ескалацію з боку Росії", – повідомили в американській розвідці.Там додали – російські чиновники давно вважають, що США намагаються підірвати їхню державу, послабити Путіна та встановити дружні до Заходу режими у державах-колишніх членах СРСР та в інших країнах. У разі бажання Росії, це дає їй можливість для ескалації або розширення війни.Нагадаємо, в лютому видання Bloomberg поінформувало, що країни-члени НАТО розробляють таємні інструкції на випадок участі Альянсу у конфлікті, коли союзникам доведеться захищати один одного за статтею 5. Суть статті полягає в тому, що напад на одну з країн НАТО вважається нападом на всі країни Альянсу.Згодом генсек організації Єнс Столтенберг заявив, що НАТО має бути готовим до тривалого протистояння з Росією "після безпосередньої кризи, спровокованої вторгненням президента Володимира Путіна до України".А наприкінці лютого міністр оборони Литви Арвідас Анушаускас заявив, що Альянс має бути готовим до того, що Росія спробує вторгнутися до країн Балтії.Читайте також:Підписуйтесь на наші канали у Telegram та Viber.