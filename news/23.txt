Двоє з трьох українських тенісисток виграли свої матчі стартового кола на турнірі в Індіан-Веллсі
Ще одна представниця нашої країни розпочне боротьбу з другого кола.В американському Індіан-Веллсі стартувала основна сітка турніру WTA 1000. У матчах першого кола Україна була представлена трьома тенісистками – Мартою Костюк, Даяною Ястремською та Лесею Цуренко.На жаль, лише двом з них вдалося пробитися до наступного раунду.Ястремська впевнено обіграла Анну Бондар з Угорщини – 6:3, 6:4. Цуренко ж виявилася сильнішою за китаянку Лінь Чжу – 6:4, 6:3.А ось Костюк, яка минулого тижня тріумфувала на турнірі в американському Остіні та виграла дебютний титул WTA, вилетіла вже у стартовому поєдинку в Індіан-Веллсі. 20-річна українка не впоралася зі шведкою Ребеккою Петерсон – 5:7, 7:5, 5:7.Зазначимо, що перша ракетка України Ангеліна Калініна розпочне виступи на змаганнях в Індіан-Веллсі з другого кола. Таким чином, у наступному раунді нашу країну представлятимуть три тенісистки.Читайте також:Найкраща тенісистка світу закликала підтримувати Україну у війні з РФ: відео зворушливої промовиЗбірна України з біатлону оголосила склад на передостанній етап Кубка світу в ЕстерсундіУсик присвятив вірш по-звірячому розстріляному росіянами воїну ЗСУ: зворушливе відео