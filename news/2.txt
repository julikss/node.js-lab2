Столтенберг заявив про "падіння Бахмута" найближчим часом: що про це кажуть у Міноборони
У Міноборони наголосили, що українська армія на Бахмутському напрямку виснажує ворога і буде продовжувати це робити. У Міністерстві оборони України прокоментували заяву генсека НАТО Єнса Столтенберга, який заявив про "падіння Бахмута" найближчим часом. В оборонному відомстві зауважили, що потрібно довіряти лише військовим, а не прогнозам. Про це сказала заступниця міністра оборони Ганна Маляр в ефірі телемарафону 8 березня."Тому що це (воєнні дії – ред.) завжди динаміка. І завжди можуть бути обставини, які ми з вами не можемо прорахувати та передбачити. Відповідно, експертних думок зараз дуже багато, але ми бачимо по ситуації – скільки не пророчили, що там буде, поки що Бахмут стоїть", – заявила Ганна Маляр.Коментуючи слова генсека НАТО, що Россія перекидає ще більше військ у район Бахмута, посадовиця наголосила, що українська армія виснажує ворога і буде продовжувати це робити. "І для нас дуже важливо виснажувати ворога, тому воно все має свій сенс. І в цій ситуації я закликаю довіряти тільки військовим", – сказала заступниця міністра оборони.Нагадаємо, у середу, 8 березня, генеральний секретар НАТО Єнс Столтенберг під час своєму виступі поза межами зустрічі міністрів оборони ЄС у Стокгольмі припустив, що Бахмут може бути захоплений російськими військами найближчими днями. за інформацією джерел ТСН.ua серед високопосадовців в уряді, наразі взяти в оточення Бахмут неможливо. Оборона міста – принципове питання для президента та військового командування, і рішення утримувати Бахмут – їхня спільна позиція.Читайте також:Підписуйтесь на наші канали у Telegram та Viber.