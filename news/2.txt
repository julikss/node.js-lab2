Масований обcтріл України: енергетики повідомили про наслідки російських ударів
Внаслідок ракетної атаки обладнання підстанцій отримало серйозні пошкодження.В ніч проти 9 березня ЗС РФ атакували територію України. Ціллю стали, зокрема, об'єкти критичної інфраструктури. Внаслідок атаки пошкоджено три ТЕС. Про це повідомили у компанії ДТЕК."Ворог продовжує здійснювати масовані терористичні атаки по енергетичних об'єктах України. Сьогодні, 9 березня, внаслідок обстрілів постраждали три теплоелектростанції "ДТЕК Енерго". Внаслідок обстрілу було серйозно пошкоджено обладнання ТЕС. Після закінчення атаки енергетики оперативно почали ліквідацію наслідків", — йдеться в повідомленні.Зазначається, що під час ракетної атаки по підстанціях ніхто з працівників не постраждав.В компанії нагадали, що від вересня 2022 року ТЕС ДТЕК були атаковані вже 29 разів. Внаслідок атак 3 енергетики загинули, а 28 отримали поранення.Сьогодні вночі, 9 березня, російські окупанти завдали масованого ракетного обстрілу по території України. Вибухи зафіксували у Київській, Дніпропетровській, Харківській, Житомирській, Одеській, Тернопільській, Львівській областях. На Львівщині в результаті атаки загинули 5 людей.У Києві під час ракетної атаки окупанти використали гіперзвукову ракету "Кинджал", повідомили в КМДА. Атака у столиці тривала понад 7 годин. Завдяки роботі української ППО, ударів крилатими ракетами та БПЛА по столиці не допущено. Є одне влучання "Кинджалом" в обʼєкт інфраструктури. Двоє людей постраждали від уламків ракети.У ЗСУ повідомили, що ворог дійснив 81 пуск різних ракет, а також вісім пусків безпілотників Shahed.Читайте також: