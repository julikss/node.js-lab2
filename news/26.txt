РФ під час атаки вперше використала 6 "Кинжалів" - Ігнат про нову тактику ракетних ударів росіян
Противник під час атаки застосував великий спектр ракет, щоб розосередити увагу протиповітряної оборони.Російські загарбники під час ракетної атаки на Україну 9 березня запускали ракети з усіх можливих напрямків та використали одразу шість надзвукових ракет "Кинжал", чого раніше не було.Про це в ефірі загальнонаціонального телемарафону «Єдині новини» розповів речник командування Повітряних сил ЗСУ Юрій Ігнат."Противник сьогодні використав великий спектр озброєння — майже всі ракети, якими вони часто завдають ударів окремо, а сьогодні вирішили здійснити масований ракетний удар. Це робиться для того, щоб розосередити увагу протиповітряної оборони", - сказав Ігнат.Він зазначив, що противник обстрілював країну з трьох морів, в тому числі Каспійського. Агресори використали для обстрілу різні типи авіаційної техніки, а також кораблі чорноморського флоту."Ракети, для збиття яких у нашої ППО немає засобів — 13 ракет С-300, від яких фактично щодня страждають прифронтові території, 6 ракет «Кинджал», через МіГ-31 щодня в Україні триває тривога, яку дехто вже ігнорує", - заявив речник командування Повітряних сил.Ігнат заявив, що у противника не так багато ракет "Кинжал", за останньою інформацією їх є було близько 50, 6 з яких вони використали під час атаки 9 березня."До ракет, які не збиваються у нас, належить також 8 протирадіолокаційних Х-31 та Х-59, які не досягли своїх цілей. Метою окупантів було вразити засоби протиповітряної оборони. Також Х-22 — ракети найбільш руйнівної сили, бойова частина 950 кг. На жаль, на сьогодні ці ракети ми теж не можемо перехоплювати", - резюмував він.Нагадаємо, раніше на офіційному каналі Головнокомандувача Збройних Сил України повідомили, що вночі проти 9 березня армія агресорки Росії завдала масованого ракетного удару по об‘єктах критичної інфраструктури в різних регіонах України. Ворог здійснив 81 пуск різних ракет, а також вісім пусків безпілотників Shahed.Зазначимо, що внаслідок ракетної атаки 9 березня на території Тернопільщини, у Підгаєцькій громаді, впали уламки російських ракет.Президент Володимир Зеленський прокоментував нічну ракетну атаку росіян. Глава держави висловив співчуття рідним загиблих українців, а також наголосив, що відповідальність за все скоєне їх не мине.У Золочівському районі Львівської області ракета окупантів впала у житловій зоні. Кількість жертв внаслідок російської ракетної атаки зросла до 5 осіб.Читайте також:Підписуйтесь на наші канали у Telegram та Viber.