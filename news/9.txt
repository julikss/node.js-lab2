У різних районах Чернігова може не бути води: мешканців просять зробити запаси на три дні
Можливі позапланові відключення холодної води.У Чернігові протягом наступних кількох днів через аварійні включення може не бути води в різних районах міста. Жителів просять зробити запаси води на три доби.Про це повідомили у  КП "Чернігівводоканал"."До уваги мешканців міста Чернігова! Через можливі аварійні знеструмлення об'єктів водопостачання та водовідведення можливі позапланові відключення холодної води в різних районах на території міста. Прохання до всіх мешканців Чернігова мати запаси питної води в кожній оселі у розрахунку на три доби на кожну особу", - йдеться в повідомленні.Нагадаємо, у Києві через ракетну атаку армії РФ станом на ранок 9 березня без опалення 40% споживачів. Водопостачання працює в штатному режимі.Також увесь Харків та частина  області залишилися без світла, опалення та води внаслідок російської масованої ракетної атаки. Метро та наземний електротранспорт не курсують.В Одеській області внаслідок масованої ракетної атаки росіян було пошкоджено об’єкти енергетичної інфраструктури. Саме тому вночі було знеструмлено частину Одещини.Читайте також:Підписуйтесь на наші канали у Telegram та Viber.