Коли в Україні завершиться опалювальний сезон: відповідь "Нафтогазу"
Українців закликали ощадливо споживати опалення.В Україні опалювальний сезон, ймовірно, триватиме до початку квітня. Якщо ж погода буде холодною, теплопостачання можуть продовжити. Про це повідомив голова правління НАК "Нафтогаз України" Олексій Чернишов у ефірі телемарафону. "Є надії, що зможемо це зробити (завершити опалювальний сезон, - ТСН.uа) на самому початку квітня. Але якщо буде холодно, то теплопостачання триватиме. Але маємо усвідомлювати, що треба економити", - заявив він.Водночас Чернишов підкреслив, що Україна забезпечена достатнім запасом природного газу на опалювальний сезон, але завершити його хотілося б якомога раніше. Він закликав українців ощадливо користуватися опаленням. Раніше ми повідомляли, що мешканці Дніпра масово не платять за опалення. У кінці січня сума заборгованості місцевих мешканців складала майже 1,5 мільярда гривень.  Читайте також: