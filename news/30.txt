Юрій Великий насмішив пародією на Фейгіна та Арестовича, який з ефіру втік на побачення з дружиною
За задумом гумориста, "Арестович" зірвав ефір "Фейгіну".Актор Студії "Квартал 95" Юрій Великий до 8 Березня зняв чергову кумедну пародію.Цього разу гуморист спародіював одразу двох персонажів - військового оглядача та ексрадника ОП Олексія Арестовича та російського опозиціонера, юриста Марка Фейгіна.У новій пародії Великий показав, як "Арестович" зірвав прямий ефір "Фейгіну". "Ексрадник ОП" повідомив, що в Міжнародний жіночий день пообіцяв побути поруч з дружиною, тому "Фейгіну" довелося  проводити ефір самостійно."Марка" поведінка "Олексія" розчарувала і він на нього образився: "Сьогодні чудове свято, в яке прийнято дарувати подарунки, проводити час з близькою, дорогою людиною. Але у Льоші Арестовича, певно, це не прийнято. Тому він зараз проводить час з дружиною. Близька, дорога йому людина проводить сьогодні цей ефір одна", - говорить "Фейгін" у відео.Коли ж "Арестович" з ресторану долучився до ефіру, "Фейгін" попросив його описати, якою він бачить обстановку наразі. Втім, ексрадник ОП вирішив розповісти про іншу обстановку: "Марк, дивися, обстановка, в цілому, романтична. Затишний ресторанчик, приємні офіціантки, і так далі, і так далі. Я був налаштований скептично, але в цілому, непогано".Нагадаємо, раніше Юрій Великий показав влучну пародію на Пєскова, який розповідає правду про "диверсантів" у Брянській області.Читайте також: