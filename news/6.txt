Дуда розповів, які літаки Польща готова передати Україні: це поки не F-16
У майбутньому Україна отримає сучасні винищувачі, вважає Дуда.Президент Польщі Анджей Дуда розповів, що Польща готова передати Україні літаки МіГ-29, які зараз є на озброєнні у цієї держави. Про це він сказав в інтерв'ю CNN."Літаки МіГ-29, що залишаються в Польщі, які знаходяться в робочому стані та стоять на озброєнні наших повітряних сил, ми готові передати Україні", - пояснив Дуда. Дуда наголосив, що МіГ-29 Польща може зараз передати нашій державі, оскільки українські пілоти вміють ним керувати. Він додав, що у майбутньому Україна повинна отримати F-16. "Я вважаю, що Збройні сили України в майбутньому будуть використовувати F-16. Тому навчання льотчиків зараз таке важливе", - сказав президент Польщі. Нагадаємо, за даними ЗМІ, США перевіряють навички українських пілотів для ймовірного навчання на F-16. Також міністр закордонних справ Кулеба переконаний, що Україні зрештою дадуть сучасні винищувачі.Читайте також: