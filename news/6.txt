Масований ракетний удар Росії по Україні 9 березня: всі подробиці
Внаслідок атаки є загиблі серед мирного населення.Росія в ніч проти 9 березня здійснила масований удар по Україні крилатими ракетами. Окупанти атакували, зокрема, Київ, Дніпропетровську, Одеську, Харківську, Запорізьку, Львівську області - загалом випустили 81 ракету. Внаслідок ракетного удару є поранені і загиблі, пошкоджені об'єкти критичної інфраструктури та житлові будинки.ТСН.ua зібрав подробиці про ракетний удар та його наслідки.У ніч проти 9 березня повітряна тривога охопила всю Україну. Спочатку повідомлялося про запуски ударних безпілотників-камікадзе, потім - про запуски ворожих ракет. Звуки вибухів було чути, зокрема, у Хмельницьку, Житомирі, Запоріжжі, Івано-Франківську, Тернополі, Києві.За даними командування Повітряних сил ЗСУ, противник здійснив 81 пуск ракет і 8 ударних БпЛА "Shahed-136/131". Знищено 34 крилаті ракети Х-101/Х-555, "Калібр", а також 4 дрони-камікадзе.У Києві внаслідок нічного ракетного удару постраждало троє осіб."Відомо про трьох потерпілих у Святошинському районі, яким надається необхідна медична допомога. Також внаслідок вибуху п’ять автомобілів повністю знищено та ще 15 пошкоджено", - повідомила столична поліція.Також зафіксовано влучання в один з інфраструктурних об'єктів столиці у Голосіівському районі. В об'єкт інфраструктури, за попередньою інформацією, влучила ракета "Кинжал".У Львівській області ракета впала на приватні житлові будинки в Золочівському районі.У результаті ворожого обстрілу загинули п'ятеро людей.Дніпропетровську область всю ніч обстрілювали ракетами, дронами та важкою артилерією. В Нікопольському районі загинув 34-річний чоловік, постраждали дівчина 28 років і хлопець 19 років. Пошкоджено 12 приватних будинків, одна господарська споруда зруйнована і ще дев'ять понівечено, зачепило й лінію електропередач. Також внаслідок влучань у Дніпровському, Павлоградському, Криворізькому та Нікопольському районах пошкоджені енергетична інфраструктура та промислові підприємства.По Харкову і Харківській області окупанти випустили близько 15 ракет, цілилилсь в об'єкти критичної інфраструктури. Попередньо, є влучання у приватний житловий будинку в області. Весь Харків та частина Харківської області залишилися без світла, опалення та води. Метро перейшло на роботу в режимі укриття.Окупанти в ніч проти 9 березня випустили п'ять ракет С-300 по Запорізькій області. Мішенню став один з об'єктів критичної інфраструктури, обійшлося без постраждалих.В Одеській області внаслідок наслідок масованого ракетного удару є влучання ракет в об'єкт енергетичної інфраструктури, також пошкоджені житлові будинки. Підрозділ протиповітряної оборони збив шість ракет та один безпілотник.Житомирську область атакували "Шахеди", постраждав один з об'єктів енергетичної інфраструктури. Без енергопостачання залишились майже 150 тисяч абонентів.На Івано-Франківщині вночі 9 березня росіяни влучили в об'єкт енергетичної інфраструктури. На території Тернопільської області, у Підгаєцькій громаді, впали уламки російських ракет. Вибухом було пошкоджено п'ять будівель.У Чернігівській області в районі міста Прилуки сили протиповітряної оборони збили російську ракету.Внаслідок ракетної атаки російських окупантів пошкодження отримали три ТЕС. Під час обстрілу підстанцій ніхто з працівників, на щастя, не постраждав."Ворог продовжує здійснювати масовані терористичні атаки по енергетичних об'єктах України. Сьогодні, 9 березня, внаслідок обстрілів постраждали три теплоелектростанції "ДТЕК Енерго". Внаслідок обстрілу було серйозно пошкоджено обладнання ТЕС. Після закінчення атаки енергетики оперативно почали ліквідацію наслідків", — повідомила компанія ДТЕК.В компанії нагадали, що від вересня 2022 року ТЕС ДТЕК були атаковані вже 29 разів. Внаслідок атак 3 енергетики загинули, а 28 отримали поранення.Читайте також: