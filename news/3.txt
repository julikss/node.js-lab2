У Грузії протестувальники вибили вікна у парламенті, силовики застосували водомети: відео
Поліція жорстоко розганяє протестувальників.У Грузії протестувальники пішли на штурм парламенту, вони вибили вікна у будівлі законодавчого органу влади. Силовики застосовують проти людей водомети. Про це повідомляє грузинське "Радіо Свобода". На кадрах видно, як грузинські протестувальники вибили вікна парламенту. У відповідь на це силовики застосували сльозоточивий газ та водомети. Поліція почала силою розганяти людей. Політик Георгій Вашадзе закликав громадськість оточити законодавчий орган. Після того, як учасники мітингу розбили вікна в парламенті, Вашадзе підійшов до них і попросив утриматися від насильницьких дій.Протести у Грузії спалахнули 7 березня через проросійський закон про "іноземних агентів", який шкодить європейській інтеграції цієї країни. 8 березня активісти знову вийшли на протести. Мітингувальники висунули владі дві вимоги: відкликати з парламенту закон "про іноземних агентів" та відпустити всіх затриманих. Проте їм відмовили. Після цього грузини вирішили влаштувати мирну "облогу парламенту". Водночас частина з них намагаються знести загородження біля будівлі.Читайте також: