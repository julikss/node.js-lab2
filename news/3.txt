Ракетна атака по Києву: пошкоджено об'єкт енергетичної інфраструктури, частина киян без опалення
Міський голова зазначив, що всі служби працюють над усуненням наслідків влучання російської ракети.Внаслідок ранкової ракетної атаки російських окупантів у Києві пошкоджений об`єкт енергетичної інфраструктури, частина киян залишаються без опалення.Про це у своєму Telegram-каналі повідомив мер міста Віталій Кличко."Внаслідок ранкової ракетної атаки в столиці пошкоджений об`єкт енергетичної інфраструктури. Є перебої з теплопостачанням, частина киян залишаються без опалення", - зазначив він.Міський голова додав, що всі служби працюють над усуненням наслідків влучання російської ракети."Ми робимо все, щоб якнайшвидше повернути жителям столиці теплопостачання та воду, де є проблеми з її постачанням", - запевнив Кличко.Нагадаємо, внаслідок ракетного удару росіян по Києву пролунали потужні вибухи в Голосіївському та Святошинському районах. Постраждало троє людей, двох із них шпиталізували медики.Окупанти під час повітряної атаки використали балістичну ракету "Кинджал".Читайте також: