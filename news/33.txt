Розстріл українського військового за гасло "Слава Україні!": генсек ООН вражений жахливими кадрами
Поширене у соцмережах відео убивства українського солдата Гуттереш назвав нагадуванням про необхідність дотримання законів ведення війни.У середу, 8 березня, генеральний секретар ООН Антоніо Гутерреш прокоментував відео з розстрілом беззбройного українського військового, якого убили після його слів "Слава Україні!".Він згадав ці кадри на спільний пресконференції з президентом України Володимиром Зеленським у Києві, повідомляє Укрінформ.“Жахливі кадри, коли український військовослужбовець, очевидно, був убитий – це ще одне нагадування про необхідність дотримання законів ведення війни», - сказав генеральний секретар ООН.Він також відзначив, що Організація об’єднаних націй продовжує працювати над вирішенням гуманітарних проблем, зокрема допомогою з обміном військовополонених. Нагадаємо, раніше речниця Управління ООН з прав людини заявила, що, судячи із попередньої експертизи, відео зі стратою українського військового російськими окупантами  справжнє.  Відео розстрілу українського військовополоненого окупантами через гасло "Слава Україні!" з’явилося в Мережі 6 березня.  У ГУР заявили, що страта росіянами українського військовополоненого є свідомим намаганням окупантів залякати українців.У Держдепартаменті США кадри зі стратою неозброєного полоненого бійця ЗСУ назвали  черговим доказом варварства і звірства росіян у війні проти України.Читайте також: