"Ми не хочемо, щоб було як в Росії": хто повстав в Грузії проти закону про "іноагентів"
Чи перемогла в Грузії російська модель з ухваленням у першому читанні законопроєкту "Про прозорість іноземного впливу"?В Тбілісі тривають масштабні протести проти закону про "іноагентів". Правоохоронці застосовували водомети, сльозогінний газ. "Радіо Свобода" повідомляє про майже 70 затриманих. Приводом для всього стало прийняття парламентом у першому читанні законопроєкту "Про прозорість іноземного впливу", який значною мірою наслідує російське законодавство про "іноагентів".Про це в інтерв’ю ТСН.ua розповів грузинський політичний аналітик, автор YouTube-каналу "Новини з Кавказу" Гела Васадзе.Також Гела Васадзе відповів на питання, чи можна сказати, що в першому читанні в Грузії перемогла Росія."Можна говорити про те, що виграла російська модель, яку хотіли б бачити в Грузії. Окрім всього іншого, політика областей Грузії в цілому влаштовує Росію. В цьому теж є велика проблема. Навіщо взагалі приймався цей закон, до того ж саме з такою провокативною назвою? Скоріш за все не для того, щоб когось прищемлювати, але будуть це робити з великим задоволенням. Це виклик опозиції і нашим західним партнерам. Вчора були представники опозиційних партій, але протестом явно не керувала опозиція, а громадський рух", - сказав аналітик.Гела Васадзе також розповів, хто саме вийшов на протести."Вийшла молодь, студенти. Влада розраховувала на те, що будуть хвилювання з приводу цього закону і будуть протестували не владні організації. А виявилося, що цей закон не був сприйнятий як закон проти невладних організацій. Головним лозунгом протестів було "ми не хочемо, щоб було як в Росії". Це дуже важливо. Більшість людей були віком в районі 20 років. Це ті люди, які виросли у вільній країні і яких неможливо загнати в радянське стійло", - додав експерт.Напередодні президентка Грузії Саломе Зурабішвілі через голосування за "закон про іноагентів" була змушена змінити програму свого візиту до США. Вона записала звернення до соїх громадян з Нью-Йорка і пообіцяла накласти вето на закон.Додамо, що МЗС України уважно стежить за подіями в Тбілісі. Українці підтримують народ Грузії у його європейському прагненні.Читайте також: