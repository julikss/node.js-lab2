У Грузії під час протесту силовики відкрили стрілянину, є постраждалі - ЗМІ (відео)
У МВС Грузії заявили про затримання ще 10 протестувальників.У Тбілісі під парламентом силовики жорстоко почали розганяти мітингувальників. Правоохоронці застосували проти активістів сльозогінний газ, водомети та відкрили стрілянину. Поки як попередження - у повітря.Про це повідомляють місцеві видання, які публікують жорстокі кадри розгону у Тбілісі.За інформацією грузинських видань, внаслідок силового розгону є постраждалі. Через сутички, які ще тривають, кількість потерпілих протестувальників невідома.Як пишуть ЗМІ, силовикам вдалося відтіснити протестувальників від будівлі парламенту. Почалися затримання. У Міністерстві внутрішніх справ Грузії заявили про затримання ще 10 осіб. У відомстві запевнили, що начебто протестувальники мали з собою предмети, призначені для насильницьких дій - електрошокери, палиці, каміння, різні види піротехніки, фарби та різні речі, заборонені законом.За даними МВС, за двома статтями Кодексу про адміністративні правопорушення затримано 76 осіб, а за звинуваченням у скоєнні злочину, передбаченого Кримінальним кодексом, затримано одну людину.Нагадаємо, раніше повідомляли, що у Грузії протестувальники вибили вікна в парламенті, силовики застосували водомети.Читайте також: