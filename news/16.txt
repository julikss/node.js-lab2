"Де роздають повістки": СБУ заблокувала 26 телеграм-каналів, адміністраторам загрожує в'язниця
Адміністраторам телеграм-каналів загрожує до 10 років ув’язнення.Служба безпеки України заблокувала 26 телеграм-каналів, де повідомляли про заходи, які проводять військкомати (ТЦК СП) в Івано-Франківській, Черкаській, Вінницькій, Чернівецькій, Київській, Львівській та Одеській областях.Вони перешкоджали мобілізації українських громадян призовного віку, повідомили в СБУ.Телеграм-канали "зливали" актуальні місця вручення військовозобов’язаним повісток та закликали ховатися від представників військкоматів. Щоб збирати відомості про "локації", вони використовували власну мережу інформаторів серед місцевих жителів.У повідомленні СБУ йдеться, що через постійне оновлення інформації канали швидко нарощували аудиторію, яка перевищила 400 тисяч підписників. Після цього адміністратори вирішили зробити на цьому бізнес і запропонували свої платформи для розміщення комерційної реклами.Правоохоронці встановили особи всіх організаторів. Серед них – двоє власників SMM-компанії, яка займається просуванням інтернет-ресурсів з використанням ботоферм.Шести адміністраторам телеграм-каналів планується повідомити про підозру за ч. 1 ст. 114-1 Кримінального кодексу України - перешкоджання законній діяльності Збройних сил України та інших військових формувань з подальшим обранням запобіжного заходу у вигляді тримання під вартою. Зловмисникам загрожує до 10 років ув’язнення.Нагадаємо, адвокат розповів ТСН.ua, що робити, якщо військовий просить документи на вулиці, та чи має він на це право.Читайте також: