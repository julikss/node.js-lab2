Вісім безпілотників та 81 ракета: у Залужного розповіли про нічну масовану атаку ворога
Вісім керованих авіаційних ракет Х-31П та Х-59 не досягли своїх цілей.Вночі проти 9 березня армія агресорки Росії завдала масованого ракетного удару по об‘єктах критичної інфраструктури в різних регіонах України. Ворог дійснив 81 пуск різних ракет, а також вісім пусків безпілотників Shahed.Про це повідомили на офіційному каналі Головнокомандувача Збройних Сил України.Запуск ракет різного базування:Українськими захисниками із 48 крилатих ракет Х-101/Х-555, "Калібр" знищено 34 крилаті ракети, а також 4 дрони-камікадзе. Також внаслідок організованої протидії вісім керованих авіаційних ракет Х-31П та Х-59 не досягли своїх цілей.Внаслідок ракетного удару росіян по Києву пролунали потужні вибухи в Голосіївському та Святошинському районах. Постраждало троє людей, двох із них шпиталізували медики.Окупанти під час повітряної атаки використали балістичну ракету "Кинджал". Ракета влучила в обʼєкт інфраструктури. Всі служби наразі працюють на місці.У Золочівському районі Львівської області ракета окупантів впала у житловій зоні. Кількість загиблих зросла до п‘яти.Також війська РФ атакували безпілотниками Shahed Житомир. В місті поки що немає води. Також немає світла у більшості будинків. Загалом в регіоні 150 тисяч мешканців залишилися без електрики.У небі над Одещиною підрозділ протиповітряної оборони збив шість ракет та один безпілотник. Втім, внаслідок ворожого удару пошкоджено декілька ліній електропередач та опору. Читайте також:Підписуйтесь на наші канали у Telegram та Viber.