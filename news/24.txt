Чи змінять та коли час комендантської години в Києві: відповідь КМВА
Начальник КМВА пояснив нам, коли і за яких умов це можливо.Кияни вимагають зменшити комендантську годину в столиці. Це необхідно для того, щоб у всіх мешканців була можливість дістатися додому після роботи. Відповідну петицію було розміщено на сайті петицій Київради 23 січня і вона вже набрала необхідні 6 тисяч підписів. Автор звернення запропонував скоротити комендантську годину у столиці від 0:00 до 5:00 (зараз вона триває від 23:00 до 5:00). Як альтернативу цьому, автор петиції запропонував збільшити рух громадського транспорту у місті.Тепер на петицію має відреагувати міська влада. Що саме думають з цього приводу в КМВА - з’ясовував сайт ТСН.ua."Однією з головних функцій Київської міської військової адміністрації є забезпечення організації стабільної життєдіяльності столиці і безпека її мешканців. Невід’ємним елементом таких заходів є і залишатиметься комендантська година. Зараз її тривалість з 23:00 до 5:00. На даний момент такі часові рамки обґрунтовані вимогами безпеки громадян та сприянню виконання бойових чи службових завдань ЗСУ і правоохоронців. Ми регулярно переглядаємо питання щодо подовження комендантської години. Але таке рішення щодо скорочення тривалості комендантської години буде ухвалено лише після того, як КМВА спільно з командуванням Угруповання сил і засобів оборони Києва отримають для цього всі підстави: гарантії безпеки населення, можливість виконувати оборонні заходи, службові, бойові завдання тощо.В разі прийняття такого рішення ми відразу повідомімо про це громадськість. Прошу усіх поставитися з розумінням. Війна не закінчилася. Загрози для столиці і її мешканців досі існують. І якщо Київ з кожен місяцем стає все більш безпечним – то це заслуга усіх структур, сил і відомств, які щоденно працюють задля вашої безпеки! І якщо для захисту і спокою людей нам потрібно буде притримуватися визначеної комендантської години – ми будемо це робити! Для вашого ж блага!" - розповів в коментарі для ТСН.ua Сергій Попко, начальник КМВА.Він нагадує, що під час комендантської години забороняється перебувати на вулиці та в інших громадських місцях, а також переміщатися містом транспортом або пішки.Нагадаємо, в Бучі на Київщині спалахнув черговий скандал навколо мобілізації. До Мережу виклали відео, на якому військовослужбовці вимагали у двох чоловіків у кафе документи для перевірки. Адвокат пояснив, чи законні дії військових та що робити військовозобов'язаним у таких випадках.Читайте також: